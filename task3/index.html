<!DOCTYPE html>
<html>

<head>
  <meta charset="utf-8">
  <title>Index</title>
  <link rel="stylesheet" href="./styles.css">
</head>

<div class="container">
  <div class="middle">
    <div class="text">
<p>大家好，我是Doge，我是DOGE TEAM的队长，全队其实只有我一个人，下面给大家贴一段道德经。</p>
<p>道德经</p>
<p>第一章</p>

<p>道可道，非常道。名可名，非常名。無名天地之始，有名萬物之母。故常無欲，以觀其妙；常有欲，以觀其徼。此兩者同出而異名，同謂之玄，玄之又玄，眾妙之門。</p>

<p>第二章</p>

<p>天下皆知美之為美，斯惡已。皆知善之為善，斯不善已。故有無相生，難易相成，長短相較，高下相傾，音聲相和，前後相隨。是以聖人處無為之事，行不言之教；萬物作焉而不辭，生而不有，為而不恃，功成而弗居。夫唯弗居，是以不去。</p>

<p>第三章</p>

<p>不尚賢，使民不爭；不貴難得之貨，使民不為盜；不見可欲，使民心不亂。是以聖人之治，虛其心，實其腹，弱其志，強其骨。常使民無知無欲。使夫智者不敢為也。為無為，則無不治。</p>

<p>第四章</p>

<p>道沖而用之或不盈，淵兮似萬物之宗；挫其銳，解其紛，和其光，同其塵，湛兮似或存。吾不知誰之子，象帝之先。</p>

<p>第五章</p>

<p>天地不仁，以萬物為芻狗；聖人不仁，以百姓為芻狗。天地之間，其猶橐籥乎﹖虛而不屈，動而愈出。多言數窮，不如守中。</p>

<p>第六章</p>

<p>谷神不死，是謂玄牝。玄牝之門，是謂天地根。綿綿若存，用之不勤。</p>

<p>第七章</p>

<p>天長地久。天地所以能長且久者，以其不自生，故能長生。是以聖人後其身而身先；外其身而身存。非以其無私邪，故能成其私。</p>

<p>第八章</p>

<p>上善若水。水善利萬物而不爭，處眾人之所惡，故幾於道。居善地，心善淵，與善仁，言善信，正善治，事善能，動善時。夫唯不爭，故無尤。</p>

<p>第九章</p>

<p>持而盈之，不如其已；揣而梲之，不可長保。金玉滿堂，莫之能守；富貴而驕，自遺其咎。功成身退，天之道也。</p>

<p>第十章</p>

<p>載營魄抱一，能無離乎﹖專氣致柔，能嬰兒乎﹖滌除玄覽，能無疵乎﹖愛國治民，能無知乎﹖天門開闔，能為雌乎﹖明白四達，能無為乎﹖生之，畜之。生而不有，為而不恃，長而不宰，是謂玄德。</p>
    </div>
  </div>

  <div class="left">
    <img src="./doge_team.png" alt="团队logo 80x80">
    <span>DOGE TEAM</span>
  </div>

  <div class="right">
    <img src="./doge1.png" alt="个人logo 80x80"/>
    <img src="./doge2.png" alt="个人logo 80x80"/>
    <img src="./doge3.png" alt="个人logo 80x80"/>
    <img src="./doge4.png" alt="个人logo 80x80"/>
    <img src="./doge4.png" alt="个人logo 80x80"/>
  </div>

</div>
</div>

</body>

</html>
